Descriere generală a proiectului
Se va dezvolta o aplicație bazată pe arhitectură de microservicii, destinată gestionării programărilor medicale, comunicării dintre pacienți și medici, precum și automatizării procesului de programare prin intermediul unui asistent virtual.
Aplicația va fi compusă din mai multe microservicii independente, fiecare având responsabilități bine definite, și va permite scalabilitate, mentenanță facilă și extindere ulterioară.

1. Microserviciul de programări (Appointment Service)
Aplicația principală va gestiona procesul de programare între pacienți și medici.
Funcționalități principale:
    • Medicul își poate defini orarul de disponibilitate (zile, intervale orare).
    • Pacientul poate vizualiza intervalele disponibile și poate trimite o cerere de programare pentru un interval selectat.
    • La trimiterea cererii, pacientul poate adăuga un mesaj opțional (ex: motivul consultației).
    • Medicul poate accepta (approve) sau refuza (decline) cererea de programare.
    • La acceptare sau refuz, medicul poate adăuga un motiv / explicație.
    • Orice modificare de stare a unei programări (request, approve, decline) va genera notificări automate:
        ◦ Medicul este notificat atunci când un pacient creează o cerere de programare.
        ◦ Pacientul este notificat atunci când medicul acceptă sau refuză cererea.

2. Microserviciul de chat (Chat Service)
Se va implementa un microserviciu dedicat pentru comunicarea în timp real între utilizatori.
Caracteristici:
    • Permite inițial conversații one-to-one (între pacient și medic).
    • Chat-ul va fi integrat în aplicația principală, fiind disponibil direct din interfața programării.
    • Mesajele vor fi persistate și asociate cu utilizatorii implicați.
    • Arhitectura va permite extinderea ulterioară către conversații de grup (ex: mai mulți specialiști).

3. Asistent virtual pentru programări (AI / Bot Service)
Pe baza microserviciului de chat (sau ca un modul separat), se va dezvolta un asistent virtual care va prelua procesul de programare în locul medicului.
Funcționalitate:
    • Medicul definește în prealabil intervalele disponibile.
    • Pacientul va interacționa cu un bot conversațional, în loc să comunice direct cu medicul.
    • Bot-ul va ghida pacientul în procesul de alegere a intervalului optim și va crea automat programarea.
    • În etapa inițială, logica bot-ului poate fi implementată prin reguli simple (if / else).
    • Ulterior, bot-ul poate fi conectat la un model AI existent pentru conversații mai naturale și decizii inteligente.

Tehnologii propuse
    • Backend: C# – ASP.NET (microservicii REST)
    • Bază de date: PostgreSQL
    • Frontend: React + TypeScript
    • Arhitectură: Microservicii (cu posibilitate de comunicare asincronă și notificări)

